PRAEFATIO.

Ultimo huic Vergilii mei volumini nihil fere habeo quod
praemittam, nisi forte mihimet ipsi gratulari ferat animus,
quod longum et pulveris plenum emensus campum sudans
tandem ad metam pervenerim. nam accusare si quae vel
aliud agenti invito exciderint vel hebetiore iudicii acumine
usum fefellerint aut latuerint securus obtrectatoribus relin-
quam, qui tamen ut solent uti labore alieno quamvis silen-
tio dissimulantes non dedignabuntur: excusanda in hac qui-
dem operis parte videtur fastidiosa fortasse quibusdam fu-
tura sordium ex manuscriptis infimi partim aevi libris con-
lectarum coacervatio. quam qui aegre feret, eum ad Silligii
. redire iubebo ‘squalem scabremque, inluviem ac vastitudi-
nem', quae tamen non caret tantum gravissimis testimoniis,
sed in ipsa inutilis· farraginis abundantia nec fidem meretur
nec ad usum commoda et perspicua est. ego quos contuli
codices (et spero vel confido eos etiam, qui mea gratia ab
aliis hominibus doctis atque accuratis conlati sunt) iam ita
patent curiosis artisque criticae peritis, ut quid eis traditum
sit dubitatio nulla relinquatur, modo teneant, quod consue-
tudine pridem receptum atque probatum est, ubicumque
taceo, consentire librorum memoriam cum textu meo. quod
moneo propter 'Neuium, qui in grammaticae Latinae vol. II
p. 496 desiderari passim in variarum lectionum apparatu
meo certam notitiam inmerito queritur. ac diligentiam qua
Thuanez' codicis varias lectiones Froehnerus enotavit magno-
pere confirmari laetatus sum eis, quae ex eodem libro ad
rosarum carmen et ad versiculos de est et non monosyllabis
deque institutione viri bom· sibi collecta liberaliter mecum
communicavit Alexander Riese: adeo enim eum illis congru-

