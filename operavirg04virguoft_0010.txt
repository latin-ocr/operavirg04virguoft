vl PRAEFATIO.

unt, ut quod addam nihil habeam. ne illa quidem, quae ex
aliis duobus codicibus bibliothecae regiae Parisinae (n. 7927
et 7936) idem excerpsit, novi quidquam praebent, quippe
quae plerumque meorum Zl testimonia repetant. contra di-
serte ubique, nusquam per silentium indicavi si quid ex
aliorum horreis, ne ad plenam memoriam desideraretur, de-
prompsi. nam integra excutere nec volui, quibus plerumque
careri posset, nec tutum erat. unum in huius voluminis
prolegomenis video quod excusandum sit. nam quaedam
codicum excerpta cum partim ipse fecerim partim ab aliis
acceperim postquam prolegomena non scripsi tantum, sed·
typothetis etiam tradidi, pauca in his paullo minus vel plene
vel accurate de librorum scripturis enotata reperies, quae
comparato ipso variae lectionis penu facile vel suppleri vel
corrigi possint. ipse plagulis sedulo examinandis quae of-
fendi ad calcem huius libri composui.

Sed antequam poetae trium lustrorum sodali vale dicam
ad proleyomena quae superiore anno prodierunt respiciens
sarcinas exonerabo, quae perlustraturis illa cognitu dignae
videri possint.

Ac primum quod in prolegg. praef. p. XXX dixi frustra
me expectasse M ed i cei codicis specimen photographi arte ex-
pressum sero tamen mense praeteriti anni Decembri medio
Florentia mihi transmisit Theodorus Heysz· us , scribens litte-
ris amicissimis se usque retinuisse schedulam, quod nec ipsi nec
· artifici qui exceperat satis fecisset. et dolendum sane quod
quaedam in ea vel temporum vel luminis iniuria adeo eva-
nuerunt, ut ne instrumenti quidem ope adiuti oculi umbram
eorum redipisci possint. quod maxime de verbis in exitu
versiculorum positis valet: nam prorsus evanuerunt in v. 10
margine adpositum PRETIVM (quamquam extare, in codice
nunc etiam RETIVM evanida sola P testatur Heysius)‚ et in
extremis V. 12 OPeS, v. 14 ANImUS vocabula3 item in v. 8
ultimi vocabuli duas tantum litteras OU agnovi: sed cla-
riorem umquam huius paginae speciem soli apparituram
esse cum spes nulla sit, quae strenue conantem artificem
identidem fefellerit, cumque pleraque saltem vivam antiquae
scripturae imaginem reddant, quae benignitati amici debeo
licet partim ipsa obscura tamen in lucem proferenda esse

