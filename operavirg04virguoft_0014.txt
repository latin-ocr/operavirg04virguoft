X PRAEFATIO.

norum grammaticorum consuetudine etiam moneretur, quos
usurpasse omnes illas iam supra narratum esset? ceterum
non integrum Suetonii, sed partim in breve contractum
commentariolum hodie extare valde probabile vel eo reddi-
tur, quod de varia antisigmatis apud Graecos vi ne verbum
quidem factum est atque sequentia quoque multo quam ante·
cedentia exiliora sunt omnique Graecorum grammaticorum
commemoratione carent. antisigmatis vero cum puncto de-
finitionem utrum ego verba antiqui testis plana et simplicia
secutus veriorem proposuerim an Riesius, alii iudices sunto.
mihi non persuasit qui prout lubet quodvis silentium aucto-
ris sui tamquam doctum ac disertum veneratur, verbis
quamvis sanis atque perspicuis fidem adeo non habet, ut
argutandi subtilitate et arbitraria interpretatione pervertat
atque in peius detorqueat sententiam.

Denique Quintiliani Riesius p. 873 1000 quodam (I 4, 3)
quod tamquam testimonio, non usum obelo esse Probum,
abutitur, et nimium si quid sentio probat et quae Quintiliani
sit sententia minus animadvertit. qui cum tanta narret iu-
dicii severitate usos esse veteres grammaticos, tut non vcr—
sus modo censoria quadam virgula notare et libros, qui
falso viderentur inscripti, tamquam subditos summovere fa-
milia permiserint sibi, sed auctores alios in ordinem rede-
gerint aliosomnino exemerint numem’, proprium veteribus
hoc tantum vindicare videtur, quod postremo loco posuit, in
ordinem numerumque eorum auctorum, qui summa laude
digni existimarentur, alios eos redegisse alios inde exemisse
(nota enim sunt veterum grammaticorum de ordine (τάξει)
eminentium in quoque litterarum genere ⁹ scriptorum studia
atque discrimina)3 alteram tamen cens‘orii muneris partem,
quae in notandis versibus singulis et damnandis integris
libris constabat, vulgarem et a recentioribus quoque exer-
citam fuisse ut adhuc soliti sumus pergemus credere. an
Varronem aliosque grammaticos Latinos in diiudicanda Plau-
tinarum fabularum origine elaboravisse fugit Quintilianum?
ne tot alia exempla notissima, quibus hoc grammaticae disci-
plinae munere numquam non Latinos homines functos esse
apparet, enumerando taedium et mihi et aliis excitem.

Acrior adversarius coniecturae, quam in prolegg. p.

