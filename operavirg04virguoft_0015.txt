PRAEFATIO. XI

104 sqq. 124 proposui, extitit nuperrime Gustavus Thilo,
qui cum genuinum Servii commentarium eum esse sibi per—
suaserit, qui in plerisque codicibus circumfertur, additamen-
tis ille quae in suis quibusdam libris P. Daniel repperit de-
stitutus, hos autem scholiis quamvis Servii aetate antiquio·
ribus interpolatos esse (cf. mus. Rhen. XIV 450), meam
sententiam, qua Scaligerum secutus multo integriorem olim
quam nunc extat, Danielino autem quam vulgato similiorem
Servii commentarium a Macrobio in saturnaliorum libris
usurpatum fuisse conlatis hiscum nostris scholiis probare
conatus sum, peculiari quadam, qua philologis Halae con-
ventum hoc anno agentibus salutem dixit, commentatione
‘quaestiones Servianae' inscripta refutare studuit. quae cum
his ipsis diebus, cum ‘iam canit effectos extremus vinitor
antes ², extremis scilicet huius libri plagulis sub prelo sudan-
tibus, instantibus praeterea atque urgentibus et qui materiam
sibi deposcit operario et qui scholis hibernis instituendi sunt
adulescentibus, auctoris beneficio mihi transmissa sit, nec
vacat singula omnia excutiendo longum responsum con-
texere nec si quid video pro meo quidem consilio opus est.
pleraque enim a Thilone collecta exempla et argumenta talia
sunt, ut non qualis fuerit anticus Servii commentarius (dc
quo quaerendum erat) inlustrent, sed comprobent quod ipse
statui, communi ex fonte eoque Vergilii quidem commenta-
rio aliquo et Danielis excerpta et Macrobii copias hausta
esse.*) de hoc igitur ita convenit inter nos, ut quae p. 22
scripsit Thilo ‘uterque auctorem habuisse videntur, cuius
pleniorem . . . disputationem in brevius contrahentes non ea—
dem in suas chartas transcripserunt, sed quod quisque ad

 

*) cf. p. 12, ubi Probi commentarium non Gellio tantum 11 6, ut in
prolegg. p. 145 statui, sed Macrobio etiam VI 7 et Lemovicensi Vergilii
ad ecl. VI 76 scholiastae ad manus fuisse conicit, quos Servii ab ipso
Macrobio hic laudati auctoritate niti mihi persuasum est. porro p. 14
conl. Macrobio VI 8, 14—23 cum Servianis ad Aen. VI 2733 p. 17. 18. 19.
20. 21. 22. 24. 25. 29. 30. 31. 32. 33. 35. 37 conl. Macr. 111 2 sqq. eum
Serv. Aen.V 238 IV 699. 219 Ι 373 XII 779. 648 XI 158 II 686. ge. I 269 sq.
Aen. IV 56 Aen. ΙΙ 225 I 378 Π 269 ecl. V 74 Aen. 111 85. 84 VIII 363. 269
111 407 VIII 288 ecl. IV 43 sq. et deinceps (taedet enim singula enotare)
in quavis fere pagina.

