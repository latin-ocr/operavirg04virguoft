XII PRAEFATIO.

poetae verba intellegenda aptum esse iudicabat' mea facere
nullus dubitem, qui minime gentium interpolata quae ille
dicit scholia, ut nunc sunt, a Macrobio quasi devorata esse
contenderim. disconvenit inter nos eo, ut communem illum
Macrobii et scholiorum nostrorum fontem Servii, qualis olim
fuit, mihi, isti contra alius nescio cuius interpretis Vergi-
liani, qui ineunte fere saeculo quarto scripserit (p. 53),
commentarium fuisse probabilius videatur.

Vertitur ergo summa res in hac quaestione: certisne
argumentis demonstratum sit contractiorem qualis in pleris-
que libris legitur Servii ‘textum nec quidquam praeterea ab
hoc profectum esse. cui quaestioni ut satis fecerit Thilo
tantum abest, ipse ut p. 51 fateatur, se quod demonstran-
dum fuisset non demonstravisse, sed verum esse posuisse.
quod ita sane se habet. nam quod voluit pro argumento
esse, quod quattuor tantum locis similes esse docuerit Ser-
vii ipsius et Macrobii expositiones, octiens diversa inter se
dicere Servium et Macrobium, septiens neque Servium ne-
que ‘interpolatorem' habere quod apud Macrobium legatur
(qui numeri quam diligenter computati sint quaerere distuli),
mir'or equidem argumentationem, qua ut demonstretur, non
pleniorem olim Servii commentarium fuisse, docemur multa,
*quae apud Macrobium leguntur, hodie in mutilatis quae su-
persunt scholiis non reperiri, quasi haec ab illo transcripta
esse dixissem. immo ne eis quidem quae in genuino, quem
iste dicit, Servio nunc leguntur, eam fidem habendam esse
puto, ut quid de quaque re vel loco ipse grammaticus do-
cuerit vel senserit, scholiis nunc servatis satis constare cre-
dam. quae si excerpta et contracta ex multo ampliore libro
sunt, quis neget stupidum et properantem librarium vel lit—
teratorem passim pro Servianis excerpere potuisse quae
falsa esse grammaticus olim demonstravisset? solent enim
quae refutandae sunt pravae aliorum opiniones praemitti in
singulis titulis, sequi meliora. quid? quod et Macrobium
ipsum quaedam in brevius contraxisse comparata ipsius
Servii scholia docent (Aen. V 609: cf. p. 10) et interpola·
mentis corrupta Danielis quoque additamenta esse suspica-
tur Thilo p. 25. ne dicam etiam in breviorem commenta-
rium per interpolatores quaedam posse inlata esse.

