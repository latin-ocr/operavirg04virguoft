X IV PRAEFATIO.

vel sic tribuendae erunt, et quoniam cum Servianis scholiis
coniuncta sunt, cui tandem per se probabilius quam ipsi
Servio tribuantur? qui si tam inane eruditionis commentum
reliquisset, quale in vulgatis codicibus et in Thilonis speci-
mine Halis anno 1866 edito legimuS, numquam nomen eius
vel ista aetate tam illustre fuisset.

Iam vero haec mihi considera, compilavit Macrobius
Saturnalia aut post editos Servii commentarios, ut ipse sta-
tuo, aut, quae Thilonis fere opinio ³¹⁶) est, antequam hi in
vulgus editi sunt. hoc ut verius esse paullisper largiamur,
putasne tantis abillo laudibus elatum tamquam inter omnes
non solum qui tum, sed qui priore etiam aevo Vergilii car-
minibus operam dederint, doctrina et *iudicio et auctoritate
principem (cf. prolegg. p. 104) tam ieiuna et vilia postea
editurum fuisse qualia nunc in vulgaribus libris traduntur?
tamque copiarum, quas ipse quasi dies ipsaque patria sup-
peditasset, ignarum vel incuriosum tamque laudis studio
destitutum fuisse, ut illa quoque, quae ipsius laudator et
admirator quasi ab ipso collecta tradita inventa inque doctis-
simorum hominum popularium coetu partim prolata partim
audita ceterorum sermonibus effudit, vel ignoraret vel sper-
neret, nisi forte in puerorum usum tritissima tantum con-
scribere satis habuit? quod ne credamus alia reconditioris
doctrinae frustula quamvis mutilata vetant.

Sed ante compositos a Servio commentarios Macrobium
Saturnalia compilavisse nec probabile est, quoniam re vera
provectiore tunc aetate euni fuisse· Macrobius ipse Ι 2, 15
significat, nec probavit Thilo. quodsi post editos tantus
Macrobius Servianae eruditionis praeco extitit, ruborem illi,
sibi mirae benignitatis admirationem quaesivit, qui praeter-
missas ab illo doctrinae copias amico ludi magistro scilicet
tamquam priscos etiam grammaticos superanti litteratorum-

 

*) ‘Saturnalia quo tempore conscribebat Macrobius servius aut non-
dum scripserat commentarios suos, quamquam Vergilii carminibus in
publico interpretandis iam magnam eximiae eruditionis famam sibi com-
paraverat, aut editi quidem commentarii, sed Macrobio hominum sermo-
nibus, non legendo cogniti' p. 50. quorum quod ultimum posuit de aequali
et populari et amico et litteratissimo, Vergilianae artis atque doctrinae
studioso credat Iudaeussspella.

