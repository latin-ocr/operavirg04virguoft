8 PROLEGOMENON

acerbitas nondum destituit, ut carmina in Orbiliumet Catonem
grammaticum demonstrant. (cf. L. Schwahii quaestt. Catuli. 307).

Familiares Vergilii occurrunt in elegis 1 et VIIII: in illis
Tuccam, in his Varium ‘dulcissimum’ adloquitur poeta, cuius
mores cum Vergiliauis‚> quoniam pronior ille in pueros libidine
fuisse dicitur, optime conveniunt. Deliam in epigr. I cui Tibulli
amicam esse placet, quod tamen ut conicias nec nomen nec quod
v. 2 ‘limine clausa viri' dicitur (cf. Tibulli 12, 5 sqq. 5, 67 sqq.
6, 34.) satis argumenti est, malet sortasse illum auctorem habere
quam Maronem, quamquam ne hunc quidem a puellarum amori-
bus iuvenem omnino abhorruisse contenderim, artis vero genus
a Tibulli mollitie alienissimum est. '

Nullam causam esse Hauptius ind. lectt. Beroll. 1858s9 dicit
quin credamus Vergilii esse elegans poemation XIIII, in quo cuius
mortem a calumniis vindicat Octavius non potest tantum putari,
sed admodum probabiliter a Petro Victorio var. lect. VIIII 7 in-
tellegitur Horatii familiaris, qui in serm. 1 10, 82 (scripto intra
annos 716 et 725) simul cum Plotio Vario Maecenate Vergilio
Valgio aliisque amicis commemoratur. nam quod propter v. 8
ut videtur Hauptius l. l. statuit sortasse filium illius carmine
nostro desseri, ineptum dicerem, si rustice loqui placeret. an
quis credet patris amicum et aequalem, ut ex Horatii loco l.
conici par est, quantumvis dilexerit filium, vivo patre in huius
scilicet solatium versibus questurum fuisse quod huic supersti-
tem esse filium ‘perversi manes’ inviderunt? immo talia inpre—
catur patri, cui dilectus filius, exosus pater est, ut illum qui
cum Vergilio Horatio ceterisque amicis pocula ducebat Octavium
parci et tristis et a Musis alieni, ergo invisi poetarum collegio
senis natum fuisse suspicer.

vDicit autem in laudem mortui poeta haec (v. 5 sq.):

scripta quidem tua nos multum mirabimur et te
raptum et Romanam flebimus historiam.

atqui doctissimum hominem et Musis carissimum cumulatis lau-
dibus et iuvenili amore colit epigrammatis proxime praeceden-
tis (XIII) auctor, et illum quoque historiarum scriptorem esse
docent versus 9 sq.:

o quis te in terris loquitur iucundor uno?
Clio tam certe candida non loquitur.

