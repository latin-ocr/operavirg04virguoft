CAPUT 1. 9

nomen huic suit Musei, in quo repetendo v. 6 et 8 et cum
Musarum Phoebique commemoratione festive conectendo lusisse
poetam apparet. de Antonio quidem Musa medico Augusti (cs. Sne-
ton. Oct. 59. 81. Plinii n. h. XIX 128. XXV 77. XXIX 6. XXX 117.
Cassius Dio LIII 30) et Horatii (epist. I 15, 3) ut cogitemus
cnm Scaligero, nihil in toto carmine suadet: minus etiam pro-
bandi qui rhetorem tumidum atque ineptum, servum olim, tum
libertum (cf. Seneca controv. X p. 294 Β.) intellexerunt. iam
casune dicemus sactum, quod novimus Octavium Musam quen-
dam ex Servii ad ecl. lx 7 et Bernensibus ad ecl. VIII 6 scholiis,
valde his quidem ex parte excerptoris oscitantia turbatis, sed
quornm tamen auctor exhibetur ‘Iunilius', h. e. lunius Philar-
gyrius‚ homo non usquequaque contemnendus? (vide de vita et
scriptis Verg. narr. p. XVIII sq.) a quo cum civis Mantuanus
fuisse tradatur Octavius Musa, possunt facile pueri vel Mediolani
vel Cremonae consuetudinem iniisse. nec praetereundum, quod
culex poema, cuius de auctore hic nondum quaerimus, prooemio
dedicatur Octavio cuidam nobili adulescentulo, quem poeta ipse
adulescentulus adloquitur ‘Octavi venerande' (ν. 25) ct ‘puer vene-
rabilis' (V. 37) et ‘sancte puer' (262 moribus scincet, non, ut sunt
qui interpretentur, numine): qui si Musa cognomine fuit, fortasse
uon sine lepore quodam v. 6 et 8 musae commemoratio repeti—
tur, si autem in historiae studia iam tum inclinavit, plus acumi-
nis habebit quod et bellis vel centaurorum vel Persarum imparem
se confitetur (27—34) et per ludum historiam se condere velle
v. 4 promittit.

At Octavius iste Musa, si Servio credimus, Mantuanis agros
veteranis adsignandos eripuerat, quia Cremonenses non sufficerent:
parum ergo probabile, paterni ruris raptorem Vergilii amicum
fuisse. audio: sed inter 111vir0s agris dividundis etiam Asinius
Pollio et Cornelius Gallus, fautores ac familiares poetae nostri,
, fuerunt, quibus si Octavius Musa tertius adiunctus fuit, Patavino
et Foroiuliensi Mantuanus, scilicet ut tres homines transpadani
civium pariter ac militum rebus quantum fieri posset consulerent,
non necessaris), dum publico munere fungitur, inimicum se con-
tubernali veteri gessisse putandus erit. legi paruit et gravibus
imperatoris iussis¹)‚ rei publicae posthabuit sensus privatos: sed

¹) Hoc ipsum testatur Probus p. 5 K. iussisse Caesarem dividi Cre-
monensium agros ‘et si nou suffecissent Mantuanos adiungi'.

