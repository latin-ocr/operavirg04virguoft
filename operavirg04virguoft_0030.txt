10 PROLEGOMENON

idem non minus quam collegae fortasse suasit Vergilio ut Caesa-
rem precibus adiret et commendavit ignotum adulescentem pro-
ceribus. nihili enim duco fabellam qua iratus Mantuanis Musa
fuisse propter nescio quam offensam a scholiastis traditur, quam
et silentio, docto ni fallor, pressit Donatus et disertis verbis re-
pudiaverunt Servius ad ecl. IX 28 et in praef. bucol. ac Focas
v. 80: nam propter vicinitatem, non propter civium culpam Man-
tuanos agros Cremonensibus iunctos fuisse adfirmant. ergo neque
cur irasceretur Octavio Musae Maro, modo quid res ferret aequo
animo secum reputaret, et habuit fortasse cur gratiam referret.
nec mirabimur quod nobilem ac potentem virum et dum Romae
inter principis familiares erat veneratus est, ut epigr. XIII ne
mutuum quidem amorem sperare ausus veneratur, nec mortui
memoriam interire voluit. ut servavit epigr. XIIII. ceterum hunc
Octavium, cui ‘nimio pocula ducta mero’ causam mortis fuisse
dixerunt, equitem Romanum cognominem esse suspicor, cui Ar-
cesilaus, Luculli familiaris artifex, cratera facturus exemplar e
gypso fecit talento, ut ait Plinius n. h. XXXV 156. a Catulli
lectione recentem huius quoque epigrammatis auc-torem Naekius
Cat. 232 demonstravit conlatis v, 11 sq. cum Catulli 68, 147 ct
76, 23; v, 3 (et VIIII 2) cum Catulli 92, 2 et 4.

Restant carmina tria. Transpadanus aliquis sive Mantuanus
sive Cremonensis sive Brixiensis lusit parodiam phaseli Catulliani
(catal. VIII). quodsi vere ‘coniecit P. Victorius ad Cic. sam. X
18 p. 107 ed. Graev. olim mulionem iam magistratum curulem
csse Ventidium Bassum, de quo ex Gellio IV 15 Valerio Maximo
VI 9, 9 Plinio n. h. VII 135 Velleio 11 65, 3 Cassio Dione XLIII
51, 4 sqq. XLVIIII 21 constat, scriptum illud quoque epigramma
est anno 711, et si consulem, non praetorem ante Castoris tem-
plum in eburnea sede collocatum recte intellegimus, postquam
a. d. V Kal. Decembres tresviri reipublicae constituendae munus
inierunt, quoniam in Octaviani consulis locum suffectus est Ven-
tidius. qui cum anno 696 cum Caesare in Gallias profectus sit (cf.
Gellius l. l.) ubi vehiculis in magistratuum usum praebendis man-
data imperatoris naviter peregit, et tum puero annorum XI inno-
tuisse potest et fortasse antea, si in provincia cisalpinamulio fuit
castrensis furnariae, nt Ciceronis apud Plinium l. l. verba sunt.
natus enim non ante annum 664, quoniam in triumpho Pompei
Strabonis de Asculanis et Picentibus anno 665 acto inpuber

