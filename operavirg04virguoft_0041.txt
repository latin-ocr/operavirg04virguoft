CAPUT 1. 2]

quale nunc tenemus eiusdem hominis esse, qui duobus annis post
elegantissimis idylliis novam poesis Latinae quasi aetatem inauspi-
catus est. contra puero ex schola grammaticorum et rhetorum
recenti, cuius tardius quam aliorum ingenium maturuit, nou video
quid in culice non possit satis dignum videri. quam senteutiam
uon labefactarunt, sed confirmaverunt etiam ex parte quae lauda-
bili ceterum diligentia et Hertzbergius in versionis Germanicae
praef. disputavit et nuperrime in Fleckeiseni annalibus philologieis
anui 1866 p. 357 sqq. congessit F ridericus Baur‚ quorum uter-
que suppositum esse Vergilio carmen ante Lucani Martialis Statii
tempora, h. e. ante Neronem statuit. quod ut refutari certis ar-
gumentIS vix potest (nam 'potuisse decipi et deceptos alios illius
aetatis homines esse quis neget?) ita quae ad persuadendum aptae
sint causis demonstratum esse minime concede.

Quid enim mirum si XVI annorum adulescentulus vocabulis
quibusdam aut vocabulorum vel formis vel notionibus vel struc-
turis usus est, quibus XII annis post maturum poetam absti-
nuisse videmus? quorum tamen magna pars ut Lucretii Catulli
Ciceronis Varronis exemplis firmatur duritiem antiquioris aetatis
prosae orationis ieiunitati similem redolet, alia si non Vergilii, at
aliorum, velut Ovidii auctoritate satis defenduntur, alia emenda-
tione potius quam censura castiganda, alia denique imperitiae et
infantiae pueri condonanda sunt. iam vocabulorum, particularum
etiam inopiam, fastidiosas quarundam vocum repetitiones, omuino
uniformem et titubantem sermonem, sententias parum rotundas,
male ligatas, scabras hic illic atque inpeditas, figuras quasdam,
velut anaphoram, ultra modum invectas, pleonasmos, eruditionem
mythologicam ambitiosius expositam, tamen in ipsa fabulosi appa·
ratus copia neglectam de insepultis trans Stygiam paludem non
vehendis legem, multa denique languida otiosa perversa ridicula
adeo quis in tirone mirabitur? verum est semel (nam v. 202 sq.
duplex est ‘et Nox . . . et Vesper') post tria vocabula positam
esse copulam et (v. 52), cuius licentiae in bucolicis ceterisque
perfecti poetae operibus exempla desunt, sed Alexandrinorum,
quorum studio nutriebantur illa aetate vates tenelli, insolentiam
non repudiatam a Lucretio quidni pariter ac dirarum auctor et
in epodis Horatius, qui post duo vocabula et inseruerunt (dir. 44
epod. 1, 23. 16, 40), et Tibullus, qui semel idem ausus est (Ι 2,
96), inexercitatus noster quoque adulescens semel audendo super-

