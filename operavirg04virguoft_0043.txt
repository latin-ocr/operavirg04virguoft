CAPUT 1. 23

pore Vergilianis eclogis par et argumento dirarum certe a prima
et nona proxime nec nimis a bucolicon stilo abesse videbatur.

Propter solam denique stili Vergiliani imitationem quandam
ceteris opusculis adiunctum videtur Aetna poema, quod certe
Seneca cum epist. 79 scripsit nondum noverat. quod si legisset,
prae ceteris carminibus, in quibus obiter Aetna descripta* erat,
laudavisset. nam praeter Vergilii Aeneida (ΙΙΙ 570 sqq.) et Ovidii ,
metamorphoses Cornelii Severi bellum Siculum significare videtur,
nec ipse Lucilius, procurator Siciliae, Senecae amicus, peculiare
de Aetna poema tum scripturus erat, cum ille suadeat ut iu cara
mine ‘suo (quo fortasse Siciliam universam enarrare decreverat)
hunc quoque sollemnem omnibus poetis locum attinyat. ergo ⁷
cuin intra annos 811¹ et 818 (57-64) Senecae epistulae scriptae
sint, Aetna poema quod extat post illud tempus, sed antequam
Suetonius vitam Vergilii composuit, et scriptum et in syllogen
nostram receptum necesse est, siquidem recte creditur, Suetonium
ut compilatorem eius Donatum Aetnam inter opuscula Vergiliana
enumeravisse. accuratius etiam terminum ante quem scriptum
esse probabile sit definivit nuperrime Mauro, cuius recensio poe-
matis his ipsis diebus, cum diu suit postquam illa scripseram,
editoris doctissimi beneficio mihi transmissa est. cum enim Vul-
cani quae anno p. Chr. 79 accidit eruptio a poeta curiosissimos
qui exemplis praecepta sua illustrare maxime studeat, nusquam
commemoretur, ante casum illum funestissimum poema ortum
esse optimo iure statuit (p. 35). atque idem posse Lucilium
auctorem eius esse accuratius ac prudentius Wernsdorfio et la-
cobo ,demonstravit (p. 32—37): certi nihil adfirmari posse quo
fruitur sobrio iudicio vir doctissimus ipse fatetur.

